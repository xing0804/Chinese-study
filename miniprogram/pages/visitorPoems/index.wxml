<!--pages/visitorPoems/index.wxml-->
<view class="visitor_poems_container">
  <view class="poems_title">《劝学》（节选）</view>
  <view class="poems_author">荀子</view>
  <view class="poems_content">
    <text>君子曰：学不可以已。\n 青，取之于蓝，而青于蓝；冰，水为之，而寒于水。木直中绳，輮以为轮，其曲中规。虽有槁暴，不复挺者，輮使之然也。故木受绳则直，金就砺则利，君子博学而日参省乎己，则知明而行无过矣。\n 吾尝终日而思矣，不如须臾之所学也；吾尝跂而望矣，不如登高之博见也。登高而招，臂非加长也，而见者远；顺风而呼，声非加疾也，而闻者彰。假舆马者，非利足也，而致千里；假舟楫者，非能水也，而绝江河。君子生非异也，善假于物也。
    </text>
  </view>
</view>
